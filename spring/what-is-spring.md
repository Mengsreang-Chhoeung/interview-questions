![what-is-spring](./images/what-is-spring.jpg "What is Spring???")

Spring ឬក៏ Spring Framework គឺជាកម្មវិធី framework មួយដែលរួមបញ្ចូលជាមួយនឹងគំនិតនៃការផលិតនិងគ្រប់គ្រងនូវ instances ទាំងអស់របស់ Class នីមួយៗសម្រាប់ថ្នាល Java។

សម្រាប់មុខងារស្នូលនៃ framework មួយនេះគឺអាចយកទៅប្រើសម្រាប់បង្កើតកម្មវិធី Java អ្វីក៏បានដែរ ប៉ុន្តែគេនិយមប្រើសម្រាប់បង្កើតកម្មវិធីគេហទំព័រ។

Spring ត្រូវបានសរសេរដំបូងឡើងដោយលោក Rod Johnson ហើយត្រូវបានចេញផ្សាយដំបូងនៅក្រោមអាជ្ញាបណ្ណរបស់ Apache 2.0 នៅខែមិថុនាឆ្នាំ ២០០៣។

Spring គឺជា framework មួយរបស់ភាសា Java ដែលមានលក្ខណៈជា Open Source ហើយ Spring បានផ្តល់នូវហេដ្ធារចនាសម្ព័ន្ធដ៏ទូលំទូលាយសម្រាប់អភិវឌ្ឍកម្មវិធី Java ដែលមានភាពងាយស្រួលនិងឆាប់រហ័ស។
